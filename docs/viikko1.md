Pääsin kurssin peruutuspaikalle aloittamaan perjantai-iltapäivällä 19.12.2014, joten joudun vähän kirimään muita kiinni. Aloitin hakemalla kasan paristoja kaupasta, lajittelemalla robottipaketin osat, moottorit puuttuivat. Käyn hakemassa moottorit maanantaina. Latasin toimintaympäristön ja perehdyin virtualbox:n toimintaan. Päätin kuitenkin käyttää lejOS:a tikulta. Perehdyin Github:n ohjeisiin ja etsin lego-robottiesimerkkejä saadakseni nopeasti kuvan mahdollisista toiminnallisuuksista oman suunnitelman tekoa varten. Tutustuin vanhoihin kurssisivuihin. 

Ensi viikon aloitan tutustumalla tarkemmin leJOS:iin. Koitan saada yhteyden NXT:hen ja selvittää ääni-, ultraääni ja kosketussensorien, moottorin ja äänen tuottamisen perustoiminnallisuudet. Rakennan robodogen-legoalustan ja rauhoitun joulunviettoon. Joulusafkaähkystä selvittyäni selvitän itselleni miten äänisensorilla voidaan tunnistaa tietyn puhutun komennon rytmi. Selvitän miten ultraäänisensorilla voidaan etsiä kohteen keskikohta tunnistamalla kohteen vasen ja oikea reuna. Selvitän kohteen etäisyyden mittauksen ultraäänisensorilla. 
