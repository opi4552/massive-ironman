Aiheena robodoge 

So curious Doge kulkee omatoimisesti ympäriinsä ja kohdatessaan esteen, se kääntää ultraääniskannerilla varustettua päätään ja kääntyy siihen suuntaan, missä on avarinta tilaa. Doge pysähtyy välillä kuuntelemaan äänisensori-korvalla omistajansa kutsua “tänne doge”. Kuuntelu tapahtuu kääntämällä päätä ja tunnistamalla komentoäänen rytmi. Tunnistaessaan kutsun, Doge kääntyy siihen suuntaan mihin pää kutsun hetkellä osoittaa ja selvittää ultraääninäkönsä avulla tarkemmin läheisimmän esteen eli mahdollisen omistajan sijainnin. Yleensä doge-pentu tottelee eli kääntyy ja lähtee tulemaan iloisesti kohti omistajaansa. Kun doge on tullut omistajansa lähelle metrin päähän, se pysähtyy ja haukahtaa tervehdykseksi, wow. Hetken istuskeltuaan, se lähtee uudelle tutkimusretkelle. Toiminnallisuus toteutetaan lejOS:n luokkien avulla.

Ongelmana voi olla dogen jumiin jääminen esimerkiksi maton reunaan, jolloin ulkoilutuspaikkaa joudutaan dokumentoidusti rajoittamaan tasaisille pinnoille. Robodogella on valitettavasti vain yksi korva eli se ei erota sillä komentokutsun suuntaa, toista korvaa tarvittaisiin. Ultraääninäkökään ei robokoirilla ole kovin hyvä, jolloin se ei välttämättä löydä heti omistajaansa, vaan jonkun muun kiintoisan, läheisemmän kohteen. Doge-pentua pitänee kutsua useamman kerran, eikä se aina tahdo tunnistaa komentoa tai sitten se ei vaan halua totella, such trouble.
